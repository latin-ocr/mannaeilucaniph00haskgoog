xiv INTROD UCTION.

(2) Lucani vita ex commentario antiquissimol.

M Annaeus Lucanus patrem habuit M Annaeum Melam ex provincia
Baetica Hispaniae interioris Cordubensem equitem Rom illustrem inter suos
notum Romae et propter Senecam fratrem clarum per omnes virtutes virum
ct propter studium vitae quietioris; quod sequens magis a turba recedebat
minus latebat matrem habuit et regionis eiusdem et urbis Aciliam nomine
Acilii Lucani filiam oratoris operae apud proconsules frequentis et apud
clarissimos viros non nullius ingenii adeo non improbandus ut iu scriptis
aliquibus hodie quoque duret eius memoria3 cuius cognomen huic inditum
apparet. natusest 111 non Novemb C Caesare Augusto Germanico 11
L Caesiano 1 coss. sed in patria sua non valuit educari; fatorum credo
decretis ut id ingenium quod orbem fama sui impleturum cresceret in domina
mundi aleretur urbe octavum enim mensem agens Romam translatus est
ac ne dispar eventus in eo narraretur eius qui in Hesiodo refertur, cum
opinio tunc non dissimilis maneret, cunas infantis quibus ferebatur apes
circumvolarunt osque insidere complures, aut dulcem iam tum spiritum eius
inhaurientes aut secundum et qualem nunc existimamus futurum signifi-
cantes. praeceptoribus tunc eminentissimis est emditus eosque intra breve
temporis spatium ingenio adaequavit; una vero studentes superavit prolec-
tibus. declamavit et Graece et Latine cum magna admiratione audientiae.
ob quod puerili mutato in senatorium cultum et in notitiam Caesaris Neronis
facile pervenit et honore vixdum aetati debito dignus iudicatus est. gessit
autem quaesturam in qua cum collegis more tunc usitato munus gladiatorium
edidit secundo populi favore. sacerdotium etiam accepit auguratus. equi-
dem hactenus tempora habuit secunda quae autem sequuntur mutata
invidia et odio Neronis ipsi exitium domesticis luctum miserabilem attule-
runt. inter amicos enim Caesaris quod tam conspicuus fieret profectus in
poetica frequenter offendebatur. quippe et certamine pentaeterico acto in
Pompeii theatro laureis recitante Nerone fuerat coronatus ; et ex tempore
Orphea scriptum in experimentum ingenii ediderat et tres libros quales
videmus. quare inimicum sibi fecit imperatorem quo ambitiose imitante
non hominum tantum sed et artium sibi principatum vindicante interdictum
est ei poetica interdictum est etiam causarum actionibus. hoc factum
Caesaris iuvenili aestimans animi calore speransque ultionem a coniuratis
in caedem Neronis socius assumptus est sed parum fauste. deceptus est
euim a Pisone et consularibus aliisque praetura perfunctis illustribus viris.
dum vindictam expetit in mortem irruit. nam sua sponte coactus vita
excedere venas sibi praecidit periitque prid kal Maias Attico Vestino et
Nerva Syllano coss xxvn aetatis annum agens non sine iactura utilitatis
cum patriae quae tantam immature amisit indolem tum studiorum quoque.
reliqui enim v11 belli civilis libri locum calumniantibus tamquam mendo'si
non darent. qui tametsi sub vero crimine non egent patrocinio de iisdem
dici quod in Ovidii libris praescribitur potest ‘emendaturus si licuisset erat'

¹ Attributed to vacceagrammarran probably ot' the sih century. Genthe and Teuffel.

 

